VEJRET
Sneen væltede ned: - Åh nej, ikke igen!
Aalborg Kommunes penge til vintertjeneste ædes op

Snerydning - igen, igen - i Aalborg.
Snerydning - igen, igen - i Aalborg. Foto: Henrik Bo

Lasse Damsgaard
Journalist

Henrik Bo
Fotograf
15. januar 2024 kl. 09:39
Opdateret kl. 09:52
- Helt ærligt, da jeg kiggede på vejr-radaren i aftes tænkte jeg: Åh, nej, ikke igen!

Afdelingsleder Niels Sloth Christiansen kunne godt se, hvilken vej det bar for Aalborg-området, da han søndag aften kiggede på sin skærm over de steder, der var på vej til at blive ramt af sne. Igen, igen. 

De sne-tunge skyer havde retning ind over Aalborg Kommune.

Et kraftigt snefald har ramt Aalborg, her er det på Østerbro hvor molokkerne er ved at blive tømt. 
Et kraftigt snefald har ramt Aalborg, her er det på Østerbro hvor molokkerne er ved at blive tømt.  Foto: Henrik Bo
- Forhåndsmeldingerne lød på, at vi ville få en centimeter, men i løbet af ingen tid gav de kraftige byger jo omkring 15 centimeter omkring Aalborg by, fortæller Niels Sloth Christiansen, der er afdelingschef og chef for vintertjeneste, og derfor sendte mandskab ud på de aalborgensiske veje.

- Vi har kørt non-stop siden kl. 22 i aftes på omkring 100 snerydningsruter i kommunen. 

- Mange steder skøjter man nærmest rundt i "brun sæbe", lød det mandag morgen fra afdelingslederen, som fortæller, at det især er Aalborg by samt områder lige syd for byen, som er særlig hårdt sne-ramt her til morgen.

Der var gang i at få ryddet John F Kennedys Plads Aalborg til morgen.
Der var gang i at få ryddet John F Kennedys Plads Aalborg til morgen. Foto: Henrik Bo
- De meldinger jeg har fået ind fra mandskabet derude på vejene lyder på, at steder som Nøvlingvej samt Rævdalsvej er nogle af de værst ramte, siger afdelingslederen, som ikke lægger skjul på, at han glæder sig over, at vinden er taget af i forhold til i nat, hvor det blæst over 20 sekundmeter.

Det betyder, at fygningen kan stoppe.

- Vi har mandskab og salt nok, så vi skal nok klare den. Faktisk bestilte jeg 1000 tons salt ekstra i fredags, så det er jeg sådan set ikke så bekymret for. 

- Jeg er egentlig mere bekymret for økonomien. 

- Vi har et budget på omkring 24 mio. kr. - og med det set-up vi har på gaderne nu, så koster det omkring 1,4 mio. kr. i døgnet. Det betyder, at pengene meget hurtigt får ben at gå på, siger Niels Sloth Christiansen, som ved sidste licitation i 2022 kunne konstatere, at priserne til de private vognmænd, som kører 65 procent af snerydningsruterne, steg med 30 procent.

Samtidig er priserne på salt også steget voldsomt.

30 procent
- Vi har lige fået en prisstigning på salt på 30 procent - det svarer til omkring 100 kr. mere pr. tons, siger Niels Sloth Christiansen, der - med egne ord - i seneste uges tid har modtaget "så megen kritik som aldrig før" på grund af snerydningen - eller mangel på samme - i forbindelse med det store snefald forleden.

- Men jeg kan bare sige, at vi gør det, så godt vi kan - for de midler vi nu har til rådighed, fastslår Niels Sloth Christiansen.

John F Kennedys Plads.
John F Kennedys Plads. Foto: Henrik Bo
Tredje største kommune
Aalborg Kommune er landets tredje største kommune arealmæssigt. Det betyder, at Niels Sloth Christiansen og hans mandskab for de 24 mio. kr. skal holde 2000 km. veje, 405 km. cykelstier og 307 km. fortove fri for sne. 

Hertil kommer de store pladser, busstoppesteder samt fodgængerfelter, fortæller han.

Den seneste kritik at snerydningen betyder, at Niels Sloth Christiansen skal med på udvalgsmødet i by- og landskabsudvalget 25. januar, hvor kritik af snerydning bliver et punkt.

Forsiden
Tilflytter-magneter: Her er de mest populære byer i Nordjylland
BYLIV
Tilflytter-magneter: Her er de mest populære byer i Nordjylland
Mindeord: Nordjysk Venstre-politiker er gået bort
DØDSFALD
Mindeord: Nordjysk Venstre-politiker er gået bort
Pludselig ramte ulykken to brødre og deres far: Nu venter de på Nordjyllands største erstatning
ERHVERV
Pludselig ramte ulykken to brødre og deres far: Nu venter de på Nordjyllands største erstatning
Sådan blev Nordjylland ramt af nyt snevejr
VEJRET
Sådan blev Nordjylland ramt af nyt snevejr
Peter tog en chance med sit firma: Nu er det dobbelt så stort
ERHVERV
Peter tog en chance med sit firma: Nu er det dobbelt så stort
Livslang kærlighed mellem Egon og Edith: De døde med få dages mellemrum
PARFORHOLD
Livslang kærlighed mellem Egon og Edith: De døde med få dages mellemrum
Færge ligger stille - problemer med rampe
FÆRGETRAFIK
Færge ligger stille - problemer med rampe
Nordjysk gymnasium og Forsvaret i nyt samarbejde - det giver helt nye muligheder
UDDANNELSE
Nordjysk gymnasium og Forsvaret i nyt samarbejde - det giver helt nye muligheder
Nyt sne i hele landsdelen - mere er på vej
VEJRET
Nyt sne i hele landsdelen - mere er på vej
Kollision i havn - udslip af stor mængde olie
MILJØ
Kollision i havn - udslip af stor mængde olie
Se alle billederne: Rørt Frederik kunne ikke holde tårerne tilbage
KONGEHUSET
Se alle billederne: Rørt Frederik kunne ikke holde tårerne tilbage
Drabet rystede landet: Stadiondrabet ændrede loven
BAG OM FORBRYDELSEN
Drabet rystede landet: Stadiondrabet ændrede loven
Alvorlig trafikulykke på E45
FÆRDSELSULYKKE
Alvorlig trafikulykke på E45
Marys overraskende entré på nordjysk gods
KONGEHUSET
Marys overraskende entré på nordjysk gods
Kongen forbandt os. Lad det ikke blive sidste gang
DEBAT
Kongen forbandt os. Lad det ikke blive sidste gang
Lone troede ikke, dét ville ske. Nu føler hun sig naiv
3. LIMFJORDSFORBINDELSE
Lone troede ikke, dét ville ske. Nu føler hun sig naiv